<!doctype html><head><meta charset="utf-16"><title>QuoteBERT in Action!</title>         <meta name="description" content="Prototype of Quote Selection using BERT">         <meta name="author" content="Lasse Funder Andersen">        </head><body><p><p><span style="background-color:;">Der er udsigt til, at den økonomiske aktivitetnormaliseres frem mod 2022.</span></p><p><span style="background-color:;">Finanspolitikken ermere end holdbar, men holdbarheden afhænger kritisk afantagelser om tilbagetrækningsadfærden.</span></p><p><span style="background-color:;">Kapitel IV ser nærmere på både principielle og praktiskeaspekter af finanspolitikken som stabiliseringspolitisk værktøj, mens kapitel V fokuserer på det gensidige samspil mellem epidemiologi og økonomi.</span></p><p><span style="background-color:;">Rapportens hovedkonklusioner Dansk Økonomi, efterår 2020 3 RAPPORTENS HOVEDKONKLUSIONER Nærværende diskussionsoplæg er udarbejdet til mødet i Det Økonomiske Råd den 20. oktober 2020.</span></p><p><span style="background-color:hsl(5.317135532993245, 50%, 50%);">Diskussionsoplægget indeholder denne gang fem kapitler, som alle på</span></p><p><span style="background-color:hsl(61.57202522824841, 50%, 50%);">forskellig vis har coronapandemien som baggrundstæppe.</span></p><p><span style="background-color:;">Coronapandemien førte til et abrupt fald i den økonomiske aktivitet i foråret.</span></p><p><span style="background-color:;">Frygten for smittespredning resulterede i foråret i indførelsen af omfattende restriktioner og nedlukninger, og i kølvandet på det blev der vedtaget en lang række ekstraordinære hjælpepakker til erhvervslivet lønmodtagere, der var truet af fyringer, og selvstændige.</span></p><p><span style="background-color:;">Frygten for smitten har også påvirket husholdningernes forbrugsmønstre selvom mange restriktioner nu er ophævet.</span></p><p><span style="background-color:;">Restriktionerne, der blev indført, havde til formål at begrænse smittespredningen.</span></p><p><span style="background-color:;">Umiddelbart giver nedlukninger og andre restriktioner anledning til et fald i den økonomiske aktivitet, men i det omfang tiltagene har held med at begrænse smitten, skabes grundlag for, at forbrugerne igen tør efterspørge serviceydelser, der involverer personkontakt.</span></p><p><span style="background-color:;">En forudsætning for en relativt hurtig normalisering af den økonomiske aktivitet er således, at smitten kommer under kontrol.</span></p><p><span style="background-color:;">Paletten af instrumenter der kan bidrage til at holde smitten under kontrol, begrænser sig ikke til hårde nedlukninger, som vi så i foråret.</span></p><p><span style="background-color:;">Et vigtigt element i sundhedsstrategien er omfanget og organiseringen af test og kontaktopspring.</span></p><p><span style="background-color:;">På lidt længere sigt er det vigtigt, om og i givet fald hvornår der udvikles en effektiv vaccine eller behandling.</span></p><p><span style="background-color:;">Udsigterne for dansk økonomi afhænger derfor i høj grad af, hvordan pandemien vil udvikle sig i Danmark og i resten af verden.</span></p><p><span style="background-color:;">Selvom en relativt hurtig normalisering af den økonomiske aktivitet er mulig, er der en betydelig risiko for væsentlig værre forløb – både med hensyn til sundhed, samfundsøkonomi og belastningen af de offentlige finanser.</span></p><p><span style="background-color:;">Krisen har ikke bare udfordret sundhedssektoren og sundhedsmyndighederne.</span></p><p><span style="background-color:;">Også den økonomisk-politiske værktøjskasse er udfordret.</span></p><p><span style="background-color:;">Omfattende hjælpepakker har sammen med det generelle økonomiske tilbageslag og øgede udgifter til test og sygdomsbekæmpelse ført til et stort offentligt underskud, og de finanspolitiske underskudsregler er derfor midlertidigt suspenderet.</span></p><p><span style="background-color:;">Heldigvis var de offentlige finanser i Sundhedskrise førte til en økonomisk krise Restriktioner bidrager til mindre smitte, ...</span></p><p><span style="background-color:;">… hvilket er en forudsætning for hurtig normalisering af økonomien Risiko for mere langstrakt, negativt forløb Usædvanlige tiltag i en ekstraordinær situation Rapportens hovedkonklusioner 4 Dansk Økonomi, efterår 2020 Danmark i udgangspunktet sunde, hvilket har betydet, at statskassen har kunne absorbere en betydelig del af det samfundsøkonomiske tab, der er opstået.</span></p><p><span style="background-color:;">Endnu er det et åbent spørgsmål, hvor stor regningen ender med at blive.</span></p><p><span style="background-color:;">Diskussionsoplæggets fem kapitler kommer ikke rundt om alle aspekter af krisen, men de berører hver især forskellige aspekter heraf.</span></p><p><span style="background-color:hsl(28.43096332922257, 50%, 50%);">I diskussionsoplæggets kapitel I, Aktuel økonomisk politik, samles vurderinger og anbefalinger til den økonomiske politik, dels baseret på</span></p><p><span style="background-color:;">diskussionsoplæggets fire øvrige kapitler, dels fra tidligere rapporter fra formandskabet.</span></p><p><span style="background-color:;">Kapitel II indeholder en fremskrivning af dansk økonomi og de offentlige finanser til 2025.</span></p><p><span style="background-color:;">Kapitlet indeholder blandt andet formandskabets vurdering af den planlagte finanspolitik og udviklingen i de offentlige finanser set i forhold til budgetlovens underskudsgrænser.</span></p><p><span style="background-color:;">Kapitel III indeholder en langsigtet fremskrivning med fokus på den offentlige saldo og en beregning af den finanspolitisk holdbarhed.</span></p><p><span style="background-color:;">Kapitel IV ser nærmere på muligheden for at føre aktiv finanspolitik med det formål at stabilisere økonomien.</span></p><p><span style="background-color:;">Kapitel V belyser det gensidige samspil mellem epidemiologi og økonomi.</span></p><p><span style="background-color:;">KAPITEL I, AKTUEL ØKONOMISK POLITIK Kapitel I sammenfatter vurderinger og anbefalinger til den økonomiske politik, dels baseret på diskussionsoplæggets fire øvrige kapitler, dels baseret på tidligere rapporter fra formandskabet.</span></p><p><span style="background-color:;">Kapitlets første tre afsnit har fokus på økonomisk-politiske problemstillinger som i høj grad er relateret til coronapandemien.</span></p><p><span style="background-color:;">Det første afsnit indeholder blandt andet en anbefaling om, at regeringen melder klart ud om, hvilke initiativer den påtænker at anvende, hvis den senere tids stigning i antallet af smittede fortsætter eller tager til.</span></p><p><span style="background-color:;">Det efterfølgende afsnit indeholder en diskussion af de hjælpepakker der er vedtaget.</span></p><p><span style="background-color:hsl(34.50456930359731, 50%, 50%);">Hovedbudskabet er, at det er positivt, at de fleste generelle hjælpepakker er afviklet, og at de specifikke hjælpepakker, der er rettet mod brancher, som er direkte berørt af nedlukninger, bør af-</span></p><p><span style="background-color:;">Kapitel I, aktuel økonomisk politik Kapitel II, fremskrivning til 2025 Kapitel III, finanspolitisk holdbarhed Kapitel IV, aktiv finanspolitik Kapitel V, epidemiologi og økonomi Regering bør melde klart ud om nedlukningsscenarier Hjælpepakker bør udfases Rapportens hovedkonklusioner Dansk Økonomi, efterår 2020 5 vikles i takt med, at nedlukninger udfases.</span></p><p><span style="background-color:;">Problemet med hjælpepakkerne er grundlæggende, at de i særlig grad understøtter eksisterende virksomheder og dermed begrænser den virksomhedsdynamik, der er helt central for væksten i samfundet.</span></p><p><span style="background-color:;">Kapitel I indeholder også en diskussion af den aktuelle finanspolitik.</span></p><p><span style="background-color:;">Hovedbudskabet her er, at der på nuværende tidspunkt ikke vurderes at være behov for yderligere lempelser.</span></p><p><span style="background-color:;">Hvis konjunktursituationen forværres markant, eksempelvis som et resultat af et forværret smittebillede i Danmark eller i udlandet, kan der opstå behov for yderligere lempelser i 2021.</span></p><p><span style="background-color:;">Budgetloven skal revideres i folketingsåret 2020/2021, og kapitlet indeholder en diskussion af underskudsgrænsen for den strukturelle saldo.</span></p><p><span style="background-color:;">Der er udsigt til strukturelle underskud i en årrække, og det er derfor relevant at diskutere både den mellemfristede målsætning om balance i 2025 og underskudsgrænsen.</span></p><p><span style="background-color:;">Formandskabet vurderer, at der er gode argumenter for at sænke underskudsgrænsen.</span></p><p><span style="background-color:;">Regeringen har fremlagt et forslag om differentieret pension.</span></p><p><span style="background-color:;">Det er i høj grad et politisk valg, om man vil give udvalgte grupper bedre vilkår end under de nuværende regler.</span></p><p><span style="background-color:;">Den primære finansiering skal ifølge udspillet komme i form af højere aktie- og kapitalindkomstskat samt en særlig selskabsskat på den finansielle sektor.</span></p><p><span style="background-color:;">Kapitlet indeholder en diskussion af argumenter for og imod den foreslåede finansiering.</span></p><p><span style="background-color:;">Endelig indeholder kapitel I en diskussion af de principper, som den grønne omstilling bør bygge på. Helt overordnet opnås klimapolitiske mål mest omkostningseffektivt via en ensartet afgift på drivhusgasser.</span></p><p><span style="background-color:;">I den udstrækning der i stedet for eller i tillæg hertil gennemføres forskellige former for tilskud, teknologikrav eller forbud, fordyres den grønne omstilling.</span></p><p><span style="background-color:;">Eksempelvis vil et tilskud til elbiler resultere i flere elbiler, mens en CO2-afgift på benzin og diesel vil give incitament både til elbiler, mere brændstofeffektive konventionelle biler, mindre transportomfang og skift til andre transportformer.</span></p><p><span style="background-color:;">Dermed kan den enkelte vælge den CO2-reduktionsform, som er bedst og billigst for den pågældende person.</span></p><p><span style="background-color:;">Et ønske om at begrænse lækage, som formuleret i klimaloven kan mest hensigtsmæssigt håndteres gennem et fradrag i afgiftsbetalingen.</span></p><p><span style="background-color:;">KAPITEL II, KONJUNKTUR OG OFFENTLIGE FINANSER I kapitlet præsenteres en fremskrivning af dansk økonomi og de offentlige finanser til 2025.</span></p><p><span style="background-color:;">Finanspolitikken bør ikke lempes yderligere Gode argumenter for at sænke underskudsgrænse Finansiering af pensionsudspil bør diskuteres Drivhusgasafgift bør drive den grønne omstilling Rapportens hovedkonklusioner 6 Dansk Økonomi, efterår 2020 Coronapandemien ramte dansk økonomi i foråret 2020. Den økonomiske aktivitet faldt markant især i andet kvartal, hvor BNP lå knap 8½</span></p><p><span style="background-color:;">pct. under niveauet i fjerde kvartal 2019.</span></p><p><span style="background-color:;">En lang række hjælpepakker bidrog til, at faldet ikke blev større.</span></p><p><span style="background-color:;">I takt med at restriktionerne blev ophævet, og smitteomfanget faldt, er mange af de generelle hjælpepakker rullet tilbage, og den økonomiske aktivitet er steget.</span></p><p><span style="background-color:hsl(14.933579336823911, 50%, 50%);">Baseret på</span></p><p><span style="background-color:;">en række kortsigtsindikatorer skønnes det, at BNP vil stige med godt 4½ pct. i tredje kvartal.</span></p><p><span style="background-color:;">Det betyder, at BNP-niveauet i tredje kvartal 2020 vurderes at være godt 4 pct. under niveauet i fjerde kvartal 2019 jf. også figur A.</span></p><p><span style="background-color:;">FIGUR A FAKTISK OG STRUKTURELT BNP Anm.: Seneste observation for faktisk BNP er 2. kvartal 2020. Strukturelt BNP opgøres på årsbasis og er skønsmæssigt omregnet til kvartalsniveau.</span></p><p><span style="background-color:;">Kilde: Danmarks Statistik, ADAM’s databank og egne beregninger.</span></p><p><span style="background-color:;">BNP ventes i løbet af 2021 at være tilbage på samme niveau som i 2019.</span></p><p><span style="background-color:;">Selvom det antages, at det strukturelle BNP-niveau midlertidigt er reduceret som følge af coronakrisen, ventes det, at faktisk BNP vil ligge under det strukturelle niveau i en kortere årrække.</span></p><p><span style="background-color:;">Forskellen mellem faktisk og strukturelt BNP ventes gradvist at blive mindsket, og ved udgangen af 2021 ventes output gap at være omkring -1½ pct.</span></p><p><span style="background-color:;">Hjælpepakkerne holdt hånden under virksomhederne og beskæftigelsen men ledigheden steg alligevel fra februar til maj måned med mere end 60.000 personer.</span></p><p><span style="background-color:hsl(62.410943150161735, 50%, 50%);">Trods afvikling af hjælpepakkerne er ledigheden henover sommeren faldet.</span></p><p><span style="background-color:hsl(3.1617070419583504, 50%, 50%);">Stigende smitteomfang og indførelsen af Dansk økonomi hårdt ramt af coronapandemien især i andet kvartal Output gap på</span></p><p><span style="background-color:;">-1½ pct. ved udgangen af 2021 Ledighed steg 60.000 på tre måneder Rapportens hovedkonklusioner Dansk Økonomi, efterår 2020 7 nye restriktioner i sensommeren vurderes at ville stoppe tendensen til fald, og ledigheden vurderes ved årets udgang at ligge omkring 130.000 personer.</span></p><p><span style="background-color:;">Ledigheden ventes i 2021 at ligge ca. 35.000 over det strukturelle niveau.</span></p><p><span style="background-color:;">Finanspolitikken er meget lempelig, hvilket afspejler sig i en svækkelse af den strukturelle saldo fra 2019 til 2021 på omkring 1 pct. af BNP.</span></p><p><span style="background-color:;">Formandskabet vurderer ikke, at der på nuværende tidspunkt er behov for yderligere lempelser.</span></p><p><span style="background-color:;">Den økonomiske udvikling er stærkt afhængig af forudsætningerne om epidemiens udvikling.</span></p><p><span style="background-color:hsl(92.43136731624155, 50%, 50%);">I fremskrivningen lægges det til grund, at epidemien ikke forværres markant i forhold til situationen ultimo september.</span></p><p><span style="background-color:;">Det lægges også til grund, at der i løbet af 2021 udvikles en effektiv vaccine eller behandling, der muliggør, at økonomien på sigt kan vende tilbage til et forløb, der svarer til situationen før coronakrisen.</span></p><p><span style="background-color:;">Det økonomiske tilbageslag og de finanspolitiske lempelser, blandt andet i form af hjælpepakker, indebærer, at der er udsigt til et underskud på de offentlige finanser.</span></p><p><span style="background-color:;">I 2021 skønnes et underskud på den strukturelle saldo omkring ¾ pct.</span></p><p><span style="background-color:;">BNP, hvilket formelt er et brud med budgetloven.</span></p><p><span style="background-color:;">Formandskabet vurderer dog i lyset af usikkerheden, at dette ikke giver anledning til anbefalinger om stramninger.</span></p><p><span style="background-color:hsl(33.47065898629562, 50%, 50%);">I de kommende år er der udsigt til strukturelle underskud omkring ½</span></p><p><span style="background-color:;">pct. af BNP, og i 2025 nås den mellemfristede målsætning om balance ikke med de forudsætninger, der ligger i fremskrivningen.</span></p><p><span style="background-color:;">Når finanspolitikken på denne måde planlægges at “gå til grænsen”, er der i udgangspunktet ikke rum til at stimulere økonomien, hvis konjunktursituationen forværres, eller der af andre årsager opstår behov for initiativer der forringer de offentlige finanser.</span></p><p><span style="background-color:;">Det finanspolitiske rammeværk indeholder en vis fleksibilitet, som tillader overskridelser af underskudsgrænsen, men der er behov at klargøre under hvilke omstændigheder, overskridelser må finde sted.</span></p><p><span style="background-color:;">Formandskabet har tidligere diskuteret muligheder for at øge fleksibiliteten jf.</span></p><p><span style="background-color:;">Dansk Økonomi, efterår 2019.</span></p><p><span style="background-color:;">Med udsigt til strukturelle underskud de kommende ti år eller mere vurderer formandskabet, at det er relevant at sænke budgetlovens underskudsgrænse fra ½ til 1 pct. af BNP. Dette vil muliggøre, at de mellemfristede mål kan sænkes lidt i forhold til det nuværende mål om balance.</span></p><p><span style="background-color:;">Lempelsen af underskudsgrænsen skal derimod ikke opfattes som en anbefaling om at lempe finanspolitikken.</span></p><p><span style="background-color:hsl(10.068997210114961, 50%, 50%);">Ikke behov for yderligere lempelse af finanspolitikken Prognose stærkt afhængig af epidemiens udvikling Strukturelt underskud i 2021 på</span></p><p><span style="background-color:;">¾ pct. af BNP vurderes ikke at være et problem Udsigt til underskud frem mod 2025 Behov for øget fleksibilitet Gode argumenter for at sænke budgetlovens underskudsgrænse Rapportens hovedkonklusioner 8 Dansk Økonomi, efterår 2020 KAPITEL III, FINANSPOLITISK HOLDBARHED Den langsigtede fremskrivning præsenteret i kapitel III viser, at den offentlige saldo i perioden fra 2025 til 2040 vil udvise små underskud.</span></p><p><span style="background-color:;">Under fremskrivningens forudsætninger holder de sig dog under budgetlovens grænse på ½ pct. af BNP. Fra ca. 2040 vil de offentlige finanser blive forbedret som følge af blandt andet demografisk medvind og højere pensionsalder, og saldoen udviser stigende overskud i resten af århundredet.</span></p><p><span style="background-color:;">Finanspolitikken er mere end holdbar, idet den såkaldte holdbarhedsindikator udgør 1,6 pct. af BNP. Det betyder, at man under fremskrivningens forudsætninger permanent kan sænke skatterne med ca. 37 mia. kr. uden at spare på de offentlige udgifter eller hæve udgifterne med et tilsvarende beløb uden at skulle hæve skatterne.</span></p><p><span style="background-color:;">Der er dog overordentlig stor usikkerhed om de langsigtede forudsætninger i beregningerne.</span></p><p><span style="background-color:;">Blandt de vigtigste forudsætninger er antagelserne om befolkningens arbejdsudbud, der særligt påvirkes af antagelserne om arbejdstid og tilbagetrækningsalder.</span></p><p><span style="background-color:;">Der er tale om en lille forværring af de offentlige finanser i forhold til den lange fremskrivning i Dansk økonomi, efterår 2019, hvor holdbarhedsindikatoren udgjorde 1,8 pct. af BNP. Forværringen skyldes en mere negativ vurdering af den økonomiske udvikling frem mod 2025.</span></p><p><span style="background-color:;">Blandt andet som følge af coronapandemien når ØMU-gælden ifølge fremskrivningen op på et noget højere niveau og vil med de anvendte beregningsforudsætninger på et tidspunkt komme tæt ØMU-gældsgrænsen på 60 pct. af BNP. Dermed bliver denne traktatfæstede grænse, der hidtil ikke har været anset for reelt bindende for Danmark mere nærværende.</span></p><p><span style="background-color:;">Samtidig er den offentlige nettogæld tæt ved 0 pct.</span></p><p><span style="background-color:;">af BNP. Stort set hele ØMU-gælden skyldes dermed, at det offentlige har aktiver og passiver i nogenlunde samme størrelsesorden, hvor aktiverne ikke tæller med i opgørelsen af ØMU-gælden.</span></p><p><span style="background-color:;">En øvre grænse for den offentlige gæld kan være en fornuftig supplerende restriktion for finanspolitikken ud over et krav om, at den skal vurderes at være holdbar.</span></p><p><span style="background-color:;">Den gældende ØMU-gældsgrænse på 60 pct. er dog et meget konservativt underkantskøn for, hvornår der vil blive stillet spørgsmål ved de offentlige finansers troværdighed.</span></p><p><span style="background-color:;">Samtidig kan gældsgrænsen også være for lav i forhold til en optimal sammensætning af offentlige indtægter og udgifter over tid.</span></p><p><span style="background-color:;">Danmark bør derfor arbejde for, at EU’s gældsregler erstattes af mere landespecifikke grænser, der blandt andet tager hensyn til særlige forhold som store offentlige aktiver – herunder også implicitte aktiver som værdien af den udskudte skat i pensionskasserne.</span></p><p><span style="background-color:hsl(46.30028936561921, 50%, 50%);">Finanspolitikken er mere end holdbar –</span></p><p><span style="background-color:;">holdbarhedsindikator på 1,6 pct.</span></p><p><span style="background-color:hsl(70.2192188992931, 50%, 50%);">af BNP Lille forværring siden sidst</span></p><p><span style="background-color:hsl(3.5584676929078185, 50%, 50%);">ØMU-gælden kommer tæt på</span></p><p><span style="background-color:;">60 pct.-grænsen Nuværende gældsgrænse ikke passende for Danmark Rapportens hovedkonklusioner Dansk Økonomi, efterår 2020 9 En analyse af den historiske vækst i de offentlige forbrugsudgifter siden 1966 viser, at denne vækst samlet set har udviklet sig i tråd med de anvendte fremskrivningsprincipper, men med store forskelle over tid.</span></p><p><span style="background-color:;">Siden 1995, hvor forbrugsudviklingen kan følges på forskellige delområder er udgifter til sundhed steget mere og til undervisning og kultur mindre, end fremskrivningsprincipperne ville have tilsiger.</span></p><p><span style="background-color:;">De seneste ti år har der generelt været mindrevækst i forbrugsudgifterne.</span></p><p><span style="background-color:;">Til efteråret skal Folketinget bekræfte forhøjelsen af aldersgrænserne for efterløn og folkepension i henholdsvis 2032 og 2035.</span></p><p><span style="background-color:;">Blandt andet dette har affødt en debat om, hvorvidt den planlagte indeksering af aldersgrænserne bør justeres eller helt aflyses.</span></p><p><span style="background-color:;">Indekseringen af aldersgrænserne har været et afgørende element i at skabe en holdbar finanspolitik.</span></p><p><span style="background-color:;">Med den nuværende beregnede overholdbarhed er det dog muligt at lempe indekseringsreglerne uden at sætte holdbarheden over styr.</span></p><p><span style="background-color:;">Kapitlet beregner konsekvenserne af såvel at indføre en langsommere indeksering som helt at standse indekseringen ved en pensionsalder på henholdsvis 69, 70 og 71 år.</span></p><p><span style="background-color:;">Alle forløbene vil medføre lavere beskæftigelse og indkomst fremover, end det ellers ville have været tilfældet.</span></p><p><span style="background-color:;">Det er i sidste ende et politisk valg, om man mener, at sådanne justeringer er berettigede.</span></p><p><span style="background-color:;">Det er dog afgørende, at eventuelle ændringer ikke medfører, at finanspolitikken bliver vurderet som uholdbar.</span></p><p><span style="background-color:;">Det vil således være tilfældet, hvis indekseringen stopper ved 70 år (eller før). Et forløb, hvor grænserne fremover ændres, så perioden med folkepension fastholdes som en konstant andel af livet, vil medføre en holdbarhedsindikator på 0,6 pct. af BNP, hvis den indføres fra 2030 og 0,9 pct. af BNP, hvis indførelsen sker i 2040.</span></p><p><span style="background-color:;">Regeringen har fremlagt et forslag om en særlig tidlig pension, der blandt andet tænkes finansieret ved en skat på den finansielle sektor.</span></p><p><span style="background-color:;">Kapitlet diskuterer mulige rationaler for en sådan skat.</span></p><p><span style="background-color:;">En eventuel finansbeskatning kan med fordel udformes som en skat på overnormal profit frem for en traditionel selskabsbeskatning.</span></p><p><span style="background-color:;">KAPITEL IV, KONJUNKTURUDSVING OG FINANSPOLITIK Finanspolitik kan bidrage til stabilisering gennem såvel de automatiske stabilisatorer som via diskretionære tiltag.</span></p><p><span style="background-color:;">De automatiske stabilisatorer er et resultat af, at indkomstoverførslerne stiger, og skattebetalingerne falder ved et konjunkturtilbageslag.</span></p><p><span style="background-color:;">Dette holder hånden under efterspørgslen i perioder med lav økonomisk aktivitet.</span></p><p><span style="background-color:;">De automatiske De offentlige forbrugsudgifter har siden 1966 udviklet sig i tråd med antagelserne i fremskrivningen Debat om justering af aldersindeksering af pension I sidste ende et politisk valg – men afgørende, at holdbarheden ikke sættes over styr En eventuel finansskat kan med fordel udformes som skat på overnormal profit Finanspolitikkens automatiske stabilisatorer er relativt store i Danmark Rapportens hovedkonklusioner 10 Dansk Økonomi, efterå r 2020 stabilisatorer i Danmark vurderes at yde et relativt stort bidrag til at udjævne konjunkturudsvingene.</span></p><p><span style="background-color:;">En forudsætning for at kunne iværksætte diskretionære finanspolitiske tiltag hensigtsmæssigt er muligheden for tilstrækkelig præcist at kunne vurdere økonomiens tilstand og udvikling.</span></p><p><span style="background-color:;">Det kompliceres af, at det samlede aktivitetsniveau observeres med betydelig usikkerhed og underkastes større revisioner i lang tid efter første offentliggørelse.</span></p><p><span style="background-color:;">Derudover kan der gå lang tid fra det tidspunkt, hvor økonomien rammes af et stød, der kræver opmærksomhed, til det tidspunkt hvor et tiltag påvirker aktiviteten i økonomien.</span></p><p><span style="background-color:;">Aktiv finanspolitik bør derfor som udgangspunkt kun anvendes ved større udsving i den økonomiske aktivitet.</span></p><p><span style="background-color:hsl(3.178098786438599, 50%, 50%);">De automatiske stabilisatorer træder hurtigt og målrettet i kraft, og som følge af usikkerhed om såvel den økonomiske udvikling som om virkningen af diskretionære tiltag, bør man undgå at forsøge finjustering, såkaldt fine tuning, af små</span></p><p><span style="background-color:;">ubalancer.</span></p><p><span style="background-color:;">Økonomien kan dog rammes af så store tilbageslag, at effekten på aktivitet og beskæftigelse er særligt mærkbar, også efter de automatiske stabilisatorers bidrag.</span></p><p><span style="background-color:;">Overvejelser om diskretionære finanspolitiske tiltag kan derfor være relevante.</span></p><p><span style="background-color:hsl(9.363338602728755, 50%, 50%);">Overordnet kan der lægges tre kriterier til grund for en aktiv finanspolitisk stabilisering</span></p><p><span style="background-color:hsl(16.47962744645788, 50%, 50%);">• Der bør ske en klar adskillelse mellem tiltag, der har til formål at stimulere økonomien på kort sigt, og tiltag, der har til formål at styrke økonomien strukturelt</span></p><p><span style="background-color:hsl(6.466506681815853, 50%, 50%);">• Den bør ideelt set virke hurtigt, så den kan iværksættes og få</span></p><p><span style="background-color:hsl(0.22825351683237738, 50%, 50%);">virkning hurtigst muligt efter behovet er kendt</span></p><p><span style="background-color:;">• Den bør være effektiv i den forstand, at den aktivitetsmæssige effekt pr. udgiftskrone er så stor som mulig Strukturpolitiske tiltag bør alene begrundes ud fra en samlet samfundsøkonomisk vurdering af, om fordelene overstiger omkostningerne på</span></p><p><span style="background-color:;">længere sigt.</span></p><p><span style="background-color:;">Det kan dog eksempelvis være hensigtsmæssigt under en lavkonjunktur at fremrykke en allerede planlagt skattelettelse eller et fremtidigt offentligt investeringsprojekt for at forøge aktiviteten.</span></p><p><span style="background-color:;">Det er stor forskel på, hvordan forskellige brancher og grupper bliver ramt ved ændringer i konjunktursituationen, og afhængigt af hvem, der rammes, kan forskellige instrumenter anvendes til at modgå effekten.</span></p><p><span style="background-color:hsl(18.756073982324175, 50%, 50%);">Usikkerhed om</span></p><p><span style="background-color:;">økonomiens tilstand Fine tuning bør undgås Tre overordnede kriterier Adskil konjunkturog strukturhensyn Rapportens hovedkonklusioner Dansk Økonomi, efterår 2020 11 En forøgelse af det offentlige forbrug påvirker særligt beskæftigelsen inden for offentlig administration, undervisning og sundhed, hvor relativt mange kvinder er ansat.</span></p><p><span style="background-color:;">Er instrumentet i stedet de offentlige bygge- og anlægsinvesteringer eller boliginvesteringerne, øges beskæftigelsen relativt meget indenfor bygge og anlæg, hvor mænd er overrepræsenterede, og hvor relativt mange har en erhvervsfaglig uddannelse.</span></p><p><span style="background-color:;">Stimuleres det private forbrug i stedet kommer det særligt handel og transport til gode.</span></p><p><span style="background-color:;">Denne branche er karakteriseret ved en lige kønsfordeling og en høj andel beskæftigede med en kort uddannelse.</span></p><p><span style="background-color:;">Samtidig er det en branche, hvor relativt mange ikke-vestlige indvandrere og efterkommere er beskæftiget.</span></p><p><span style="background-color:;">KAPITEL V, EPIDEMIOLOGI OG ØKONOMI I løbet af sensommeren er der sket en markant stigning i antallet af smittede med coronavirus i Danmark samt en stigning i antallet af indlagte på hospitalerne.</span></p><p><span style="background-color:hsl(20.12372751134035, 50%, 50%);">Udbruddet af coronavirus har betydelige sundhedsmæssige og økonomiske konsekvenser for samfundet.</span></p><p><span style="background-color:;">I kapitel V er der fokus på den gensidige sammenhæng mellem epidemiologi og økonomi.</span></p><p><span style="background-color:;">Diskussionerne i kapitlet er relevante både for den resterende del af den nuværende epidemi, samt hvis samfundet i fremtiden skulle blive ramt af en lignende epidemi.</span></p><p><span style="background-color:;">Virusudbruddet medfører i sig selv et betydeligt fald i den økonomiske aktivitet, blandt andet fordi husholdningerne holder igen med at forbruge for ikke at blive smittet.</span></p><p><span style="background-color:;">Det går særligt ud over nogle brancher hvor det er vanskeligt at undgå kontakt med andre mennesker.</span></p><p><span style="background-color:;">Der er i Danmark som i de fleste andre lande indført restriktioner og tiltag med henblik på at begrænse aktiviteter, der kan være forbundet med spredning af coronavirus.</span></p><p><span style="background-color:;">Mens sådanne tiltag mindsker smittespredningen vil de imidlertid også indebære, at faldet i den økonomiske aktivitet umiddelbart forstørres.</span></p><p><span style="background-color:hsl(5.032057754465957, 50%, 50%);">Der kan skelnes mellem tre overordnede typer af strategier til at imødegå</span></p><p><span style="background-color:hsl(94.00444555588885, 50%, 50%);">et virusudbrud i samfundet.</span></p><p><span style="background-color:hsl(93.10699161344309, 50%, 50%);">Ved en inddæmningsstrategi er formålet at udrydde virus.</span></p><p><span style="background-color:;">En stringent inddæmningsstrategi har vist sig at være vanskelig i forbindelse med coronavirus, blandt andet fordi en stor del af de smittede ikke udviser symptomer, og fordi smitten importeres fra andre lande.</span></p><p><span style="background-color:;">Hvis inddæmning ikke er mulig eller for omkostningsfuldt kan smittespredning begrænses gennem en undertrykkelsesstrategi.</span></p><p><span style="background-color:;">I modsætning til inddæmning forsøges virus ikke udryddet men holdt på et lavt niveau eksempelvis indtil en vaccination er tilgængelig.</span></p><p><span style="background-color:;">Endelig er det muligt at benytte sig af en afbødningsstrategi, hvor Offentligt forbrug offentlige investeringer og tiltag, der stimulerer privat forbrug kommer forskellige brancher og grupper til gode Virusudbrud har både betydelige sundhedsmæssige og økonomiske konsekvenser Væsentlige omkostninger ved lavere</span></p><p><span style="background-color:;">økonomisk aktivitet Tre overordnede strategier:</span></p><p><span style="background-color:;">Inddæmning undertrykkelse og afbødning Rapportens hovedkonklusioner 12 Dansk Økonomi, efterå r 2020 virus spreder sig bredt i samfundet men på kontrolleret vis for at begrænse de sundhedsmæssige omkostninger ved udbruddet, såsom overbelastning af sundhedsvæsenet.</span></p><p><span style="background-color:;">Under afbødningsstrategien accepteres implicit et større antal smittede, hvilket kan have den fordel at der med tiden opbygges flokimmunitet i befolkningen, såfremt immunitet opnås efter smitte.</span></p><p><span style="background-color:;">Det er ikke oplagt, hvorvidt inddæmning, undertrykkelse eller afbødning er mest hensigtsmæssig i relation til udbruddet af coronavirus.</span></p><p><span style="background-color:;">Dette afhænger blandt andet af en række epidemiologiske og økonomiske forhold, jf. tabel A. Indtil videre er der betydelig usikkerhed om disse forhold.</span></p><p><span style="background-color:;">Undertrykkelse eller inddæmning kan være hensigtsmæssig hvis virus har en høj dødelighed, og hvis der eksempelvis forventes en vaccine inden for kortere tid.</span></p><p><span style="background-color:;">Usikkerheden om, hvorvidt coronavirus medfører senfølger, taler ligeledes for at udvise forsigtighed og anlægge en strategi, hvor smitten undertrykkes eller inddæmmes.</span></p><p><span style="background-color:;">Dette kan til gengæld kræve et omfattende testberedskab (for at identificere smittede), god kontrol af smittespredning fra udlandet, effektiv smitteopsporing og periodevise nedlukninger af dele af økonomien.</span></p><p><span style="background-color:;">Alle disse elementer kan indebære ikke-ubetydelige samfundsmæssige omkostninger.</span></p><p><span style="background-color:;">Under visse omstændigheder kan det være hensigtsmæssigt i stedet at basere sig på en strategi med kontrolleret smittespredning.</span></p><p><span style="background-color:;">Hvis helbredte udvikler antistoffer, der i længere tid beskytter imod ny smitte af samme virus, vil en sådan strategi resultere i, at der over tid opnås flokimmunitet i samfundet som følge af, at tilstrækkeligt mange personer har været smittede.</span></p><p><span style="background-color:;">Dermed vil antallet af smittede alene af den grund falde før eller siden.</span></p><p><span style="background-color:;">Fordelen ved kontrolleret smittespredning er imidlertid mindre, hvis personer, der har været smittede kun er immune over for virus i en kortere periode.</span></p><p><span style="background-color:;">Afbødningsstrategien bliver mere gunstig i forhold til undertrykkelse, hvis der eksempelvis er gode muligheder for at afskærme sårbare grupper fra smitte, hvis der ikke er udsigt til, at der kommer en vaccine, og hvis det er vanskeligt at undgå smittespredning fra udlandet.</span></p><p><span style="background-color:hsl(99.08559908943326, 50%, 50%);">I starten af epidemien forsøgte de danske myndigheder at inddæmme epidemien.</span></p><p><span style="background-color:hsl(45.82815601178061, 50%, 50%);">Derefter blev der skiftet til en strategi med karakter af afbødning og sidenhen til en undertrykkelsesstrategi i form af den såkaldte</span></p><p><span style="background-color:;">“hammer og dans”. Hammeren udgøres af nedlukningen i begyndelsen af udbruddet, som havde til formål at banke smitten ned.</span></p><p><span style="background-color:;">Dansen er den nuværende fase, hvor lokale udbrud ideelt set håndteres ved målrettede tiltag såsom kontaktopsporing og lokale restriktioner.</span></p><p><span style="background-color:hsl(1.55500759284668, 50%, 50%);">I nogle tilfælde kan det være hensigtsmæssigt at satse på</span></p><p><span style="background-color:hsl(88.57787436397051, 50%, 50%);">inddæmning eller undertrykkelse …</span></p><p><span style="background-color:hsl(19.016028392970362, 50%, 50%);">… mens det i andre tilfælde kan være bedre at satse på afbødning Den danske strategi er “hammer og dans”</span></p><p><span style="background-color:;">Rapportens hovedkonklusioner Dansk Økonomi, efterår 2020 13 TABEL A FORHOLD AF BETYDNING FOR VALG AF STRATEGI Forhold, der trækker i retning af at vælge undertrykkelse eller inddæmning Høj dødelighed/varige men efter sygdomsforløb Usikkerhed om dødelighed/varige men efter sygdomsforløb Høj sandsynlighed for at vaccine opstår indenfor en kortere periode Begrænset behandlingskapacitet i sundhedsvæsenet Gode muligheder for at teste og foretage kontaktopsporing Gode muligheder for at begrænse smitte fra udlandet Høj værdi af statistisk liv Tidlig opdagelse så nedlukning kan undgås Forhold, der trækker i retning af afbødning Gode muligheder for at isolere udsatte grupper Varig immunitet for helbredte Gode substitutionsmuligheder i forbruget Varige produktivitetstab ved nedlukning af økonomisk aktivitet Anm.: Se afsnit V.4 for en uddybning.</span></p><p><span style="background-color:;">Dansk Økonomi, efterår 2020</span></p></body>